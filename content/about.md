---
title: 'O nama'
date: 2018-02-22T17:01:34+07:00
menu: 'main'
---

Kao i Vama, i nama je dosta već sporog i nepouzdanog Interneta. Velikim igračima je naše područje neisplativo radi broja korisnika, a kao pojedinci nemamo dovoljno za promijeniti nešto. Stoga, poslušajte nas i udružimo se.

## Naša priča

Jedan suvlasnik živi u Stobreču, a drugi u Podstrani. Već niz godina Podstrana nema dovoljno brz a ni pouzdan internet. Stobreč je napokon dobio brzi internet, međutim, to samo vrijedi za download, a ne i za upload. Današnjem svijetu su potrebne simetrične brzine od minimalno 50/50 Mbita. Takve brzine su trenutno jedino dostupne u poslovnim paketima neprihvatljive cijene.

## Naš model

### Trenutno dostupno samo na područjima Stobreča i Podstrane

Naš model postavlja Vas korisnike kao jednake partnere. Vi nam pomažete razviti infrastrukturu, ali ovaj put, ta infrastruktura ostaje u Vašem vlasništvu (nitko ne želi novu aferu oko telefonskih žica). Planiramo koristiti svjetlovodnu optiku i 5G mrežu kako bi uspostavili konekciju s Vama - mi Vam pomažemo odabrati i postaviti opremu i možemo izići u susret oko kreditiranja iste - ali ta oprema nakon svega ostaje u Vašem vlasništvu i mi ćemo platiti za uporabu iste - bilo snižavanjem mjesečne pretplate, bilo dijeljenjem zarade kao pravin vlasnicima.

### Dostupno svim korisnicima/partnerima

Za sve korisnike i digitalne nomade smo posebno namijenili usluge hostinga, kao i hosting fizičke opreme za razvoj ugradbenih sustava. Naše brzine data centra od minimalno 100/100 Mbita omogućuju Vam jednak pristup kao da je uređaj pokraj Vas, na radnom stolu. Ponesite samo laptop sa sobom, a ostalo prepustite nama.
